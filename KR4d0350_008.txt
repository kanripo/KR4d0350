# -*- mode: mandoku-view; -*-
#+TITLE: 靈巖集
#+DATE: 2015-08-25 00:05:31.716070
#+PROPERTY: ID KR4d0350
#+PROPERTY: BASEEDITION WYG    
#+PROPERTY: JUAN 卷八
<pb:KR4d0350_WYG_008-1a>¶
欽定四庫全書¶
　靈巖集巻八　　　　　　宋　唐士恥　撰¶
　　賦　詩¶
　　　遇仙賦代夀樓教¶
環堵書生承世禪之雕龍仰天孫而生息縑册閒暇筆¶
硯餘□當新秋之總至颯涼飈於蘋白望皓月之弦弛¶
邈巧樓而已隔游於雙溪之上星斗爛兮斯夕晨露浥¶
乎庭蘭恍高真兮若疇昔迺軒葢之繽紛亦劒佩之絡¶
<pb:KR4d0350_WYG_008-1b>¶
繹匪海若之冠冕則山君之杖錫僕敢進拜無能為役¶
中有一人顔宇昻激笑謂僕曰予幸獲玷三洞之籍茲¶
致賀也葢亦其職子知郡博士天所睠乎事實闗乎堯¶
厯𦍑弱冠之有聲生賢書之羽翼殆庶幾乎積木之踐¶
跨禹浪以平涉攀龍頭以巍峩傲九華之尤物乘掾曹¶
之逸興夸妙手之霹靂屑米鹽之靡宻信襟宇之不廹¶
鶚表一上宸注的的天欲大其所養姑欲私乎須女之¶
直禮樂詩書四逹而不悖又何俟暖乎孔席此其既往¶
<pb:KR4d0350_WYG_008-2a>¶
之事未絲毫乎千億邈前途之宏逺非蠡海之可測葢¶
將佐皇上之明聖掩六合而電&KR1154;還斯俗兮淳古煥文¶
治兮虹霓畢以不負於所學登咎䕫而咸稷契語未終¶
客有越衆人而出言嗟此意之未頥謂子徒知其淺末¶
昩根源之歴歴彼望洋而置嘆奚止一二於千百信溟¶
渤之巨浸葢萬象之包括蠙珠粲其如月珊瑚森乎林¶
植與六鰲兮均為纎芥況鵾鵬之水擊曾未能語其梗¶
槩必旁礴而襞積嵗星凜乎其初度亦既九光之照室¶
<pb:KR4d0350_WYG_008-2b>¶
天欲厚乎皇家萃囦氣於一域何止乎叔度萬頃之汪¶
汪又何止乎雲夢八九之碧自萊公中元之生又堯蓂¶
之小闢申鍾岳而蕭儲昴豈如公之赫赫君兮天同臣¶
兮地比信么麽之辟易僕亦啞然而笑斥鷃之自適雖¶
地脉之畧通誕彌之三日其亦幸㑹之髣髴仰郁紛於¶
絢舄¶
　　　張司法寓齋¶
𤣥録五千言妙在不敢先留侯獨得之帝師赤松仙孰¶
<pb:KR4d0350_WYG_008-3a>¶
知百世下乃有雲孫焉扁齋以為寓空谷音跫然¶
　　　送臨江交代張司理¶
子房帝王師溢慶流裔孫朅來之蕭灘快覩芝眉温亭¶
亭起黄氣中有隂徳存宜哉孔融表輻輳排天閽通籍¶
何足道履聲還青氊嗟我一何幸夤縁踵符文自顧菲¶
且愚續貂誠所難承顔一甲子夙昔披晤言栁濃烟㝠¶
㝠鷁舟江吐吞順流急如箭催鼔且勿喧為語徒作惡¶
且盡沙頭尊¶
<pb:KR4d0350_WYG_008-3b>¶
　　　古意¶
天公與世人幽眀分懸隔無口難得言欲言但以臆以¶
臆或未喻寄之夜簷滴懇欵語世人世人還不識¶
　　　寄題蠲流亭¶
烏傷仇覽仙一弓扁蠲流清流從誰蠲濁流石之幽石¶
之幽定可齒齒翻成憂君㸔得失珠象罔無全牛¶
　　　時賢明鑒裁¶
時賢明鑒裁鑒裁信竒歟識此希世寳謂其曾區區未¶
<pb:KR4d0350_WYG_008-4a>¶
冠已溢聲賢書上宸庭不一而止足竟壓四海英直入¶
九華招隠遁化工尤物殊不吝文章光焰勝燃犀逺至¶
牛渚爥無盡歸來紀事滿縑帛却屑米鹽繁宻訊天公¶
終不屈大器稱表直上幾晝晉倚伏之機真叵測庖丁¶
全牛有餘刅先生道大何所容顔淵今用退為進一以¶
涵養使莫折一以淑我邦之俊然而鑒裁還合明孔席¶
未暖五鶚并此時廟謨正陶鬱驅屏塵翳須昇平驅屏¶
塵翳須昇平要當迅召文武卿時來時來烏可禦譬如¶
<pb:KR4d0350_WYG_008-4b>¶
南海雲鵬程他年功業就縑冊傳永乆劣哉魏無知僅¶
此遮拙醜皇家褒舉者曠典華衮右¶
　　　庭下青書帶¶
庭下青書帶書帶瑞康成康成還遁世行藏理則明六¶
經具縑冊儒先効勲績誰知百世下其功明且亟易首¶
純乾稱六龍六龍御天風雲從書始唐堯大中世蕩蕩¶
如天莫可蹤詩則二南淵且奥春秋賞罸王道通禮樂¶
灰於秦火酷然其遺意和且雍漢儒掇拾無遺力兀守¶
<pb:KR4d0350_WYG_008-5a>¶
章句非從容二京之末康成出六經將出逢此翁然而¶
本無超俗&KR1086;猶寄視聼於肓聾豈如先生一理貫洞照¶
六籍羅心胷厯數帝王如一二天地由我方全功仲尼¶
春秋欲成日麟出魯郊殊超軼孔道大哉雖不用所感¶
亦大非凡質區區一康成書帶瑞已形先生非此比況¶
茲道既行當使麟鳯輩雜沓更縱横¶
　　　六月望日月堂老禪示僕衆偈隨喜愧甚¶
江月主人清氷壺以月名堂月不如門前船泊五湖客¶
<pb:KR4d0350_WYG_008-5b>¶
兩眼歴照心與俱我來追涼暑云徂牛腰大軸開我愚¶
萬口一辭贊歎月還贊堂中老苾芻歸塗昏鵶夜氣作¶
東方擁出玉蟾車月堂著語何可已金屑落眼成嗟吁¶
　　　緑槐隂¶
槐隂似尼父軼軌追前蹤絶塵非學步所産夐無雙今¶
此于越東鍾孕亦鴻龎朅來于越西掌教開羣迷羣迷¶
於今正有賴肯使玉佩従他之昔人種槐根細細坐閱¶
日月蟬已棲歴聘轍環嗟不遇豈若今日廊廟歸要俾¶
<pb:KR4d0350_WYG_008-6a>¶
六經日益明俗還唐虞熈又熈槐隂雖異道則一彼不¶
見用吾登躋宇宙雖云宏且邈理焉所在成均齊槐隂¶
槐隂異今昔一則不用一明陟道在六經道固存道出¶
六經道還得洪哉尼父懐此道今日誰知歸探討探討¶
既力道不殊三都遂隳陳常討天驕立可傾神州立可¶
清一祖八宗地教化登升平先生為黄髪自可七六經¶
　　　兩溪¶
矧今兩溪間溪間足風物水清石泚泚林横山兀兀春¶
<pb:KR4d0350_WYG_008-6b>¶
日鳴倉庚夏夜風月清秋畆金穎秀冬洲暮雪平比為¶
二皇所旁薄赤松屹立羊縦横叱石而興真戱耳可羡¶
人家好弟兄西則三洞足仙靈竒哉石穴聲鏗鏗瀑泉¶
噴冩資照耀儼如氷蠶之所成夕陽斜帶九華度何媿¶
芙蓉峥且嶸鼎湖遙望在其東翠氣欝欝初日争或資¶
登覽逸杖屨或供睇望煩留情山川如此足所産所産¶
足以冠羣英聖明常重育才地遴選鴻儒為博士儻膺¶
是選真出羣禮樂詩書四不悖有如孔門來不拒廸以¶
<pb:KR4d0350_WYG_008-7a>¶
至理滋無外將見吳邦如魯國魯多君子非虛偽我公¶
未期年弦歌溢民編論其淑吾邦不為淹巨賢旦夕㑹¶
詔至四大豈在邊¶
　　　詠史¶
明皇固英主開元天下昌如何林甫輩得産無盡殃國¶
色真國色多惑四海慝華清宫裏人如玉解喚鼙鼔起¶
東北以此策明妃逺嫁猶為遲寃哉毛延夀盡忠人不¶
知¶
<pb:KR4d0350_WYG_008-7b>¶
　　　題彭紹墨¶
彭紹之墨𤣥又𤣥問誰得法託之仙凌烟膠漆有三昩¶
魯直之什曹洞禪我欲大振獅子吼直恐驚翻龍象筵¶
紛紛是事但且置一言為語千金廉唐人五字魂遶天¶
箕歛四大歸新篇空餘句法落寰海豆萁不覺相熬煎¶
中原可復墨可黔鬢絲白髮知何年¶
　　　代人上謝丞相生朝¶
聞說中元生上相萊公勲業無以尚隂為月兮月為臣¶
<pb:KR4d0350_WYG_008-8a>¶
清光欲滿銀蕩蕩銀光蕩蕩翻未竒未若新弦初上時¶
堯蓂鼎來方十枝韜藏萬斛氷雪輝萊公比公應少歉¶
初度差公四日期¶
　　　鳯山逸士周遇仙謠¶
信雲步謁洞霄宫飯罷從游西復東唇笛嘯時吹白日¶
詩腸開處嚼清風兀兀騰騰心了足灣灣屈屈水欹曲¶
玲瓏緑影萬株松瀟洒清空二畆竹天風吹泉飛雪花¶
溪石潄玉磨銀牙白雲破碎漏天碧青靄牽連遮日華¶
<pb:KR4d0350_WYG_008-8b>¶
玉溜幾聲鳴緑薺金藤千尺走青蛇羊腸蟠路上天去¶
鹿角枯槎連日墜一雙素足已昇騰萬頃紅霞留不住¶
擘破青空見太清飛連寳殿非凡成水晶樓閣奏金韻¶
翡翠簾櫳振佩聲白雪翩翻霜鶴舞綵雲縹緲花鸞鳴¶
中有真人鼎玉立晴光閃電瓊波溢笑整霓裳曳絳霞¶
紅雲影裏輕相挹琳琅清徹語希夷嚼玉吐瓊聲不移¶
素手擘開碧玉匣青空飛出丹虹蜺蟠搖活走遶天闕¶
衝透太虛光皎潔須臾直上紫霄中寳篆飛騰羅日月¶
<pb:KR4d0350_WYG_008-9a>¶
影搖六合金色光丹鳯對躍蒼龍驤回頭指㸃青空裏¶
玉籙丹臺已籍紀低頭招手令向前漏泄天機歛不已¶
等閒贈我赭丹砂行滿功成歸我家天上逍遙多快樂¶
人間紛擾無垠涯丹砂接得便吞了回首雲軿俱杳杳¶
樓閣烟霞景萬般一時不見青天曉世人世人知不知¶
既知何必生遲疑早求一闢大羅月千古萬古生光輝¶
人生在世空汩沒自從形骸朽膚骨為求名利不閒心¶
名利既來心恍惚何不煉内丹絶外物笑著雲衣傲朱¶
<pb:KR4d0350_WYG_008-9b>¶
紱靈丹養就出神爐慧劒飛騰超月窟且無俗事更關¶
心一段光明耀古今聲迹超騰青嶂外影形飛入白雲¶
深脚跟不㸃紅塵起指甲時挑碧玉琴莫道神仙無實¶
語世間幾箇是知音¶
　　　送許寺丞五十韻¶
漢家循吏傳表表是龔黄奏最承恩寵商才躐廟堂身¶
隨名不朽功與賞相當汗簡時逾乆攀轅事莫詳何如¶
身際幸合有頌揄揚維古蕭州上騰精斗度旁國初新¶
<pb:KR4d0350_WYG_008-10a>¶
畫壤餉目舊如岡昨嵗乾仍潦頻年儉且霜幾成炊易¶
子那恃黍登場饑饉連千屋焦勞自一王深仁推惻隠¶
遴選及慈祥捐廩雖䝉澤安貧亦振綱膓空朝息怒骨¶
立暮生光盡反三農業交騰五袴章誠通俄頃刻雩應¶
不尋常原表猶多穫人間亟小康何門無囷積有土盡¶
金穰薄試為霖手聊施活國方一豐能造次再稔更芬¶
芳將見紅囷粟全登白粲檣飭儒殫富教考課冠循良¶
出入操脩並淵源學問長躬修香寢㫖驩奉綵衣觴坐¶
<pb:KR4d0350_WYG_008-10b>¶
嘯庭多暇行軒樂未央孝心常翼翼和氣兩洋洋帝扆¶
疇三俊民庸格九閶爰班少府節屬䕶左江鄉風力先¶
軺駟光華襲鏤錫銜餘資煮摘陳腐足倉箱使指星遲¶
御仙山劒削鋩清詩真度越勝地不淒涼更上然犀渚¶
還尋怨鶴坊練江殊泚泚蠡匯特汪汪賜履馳駒隙飛¶
環振鷺行唐虞優廣厦臯稷佐垂裳北漢棲裘罽西崑¶
貢栗肪謀圖心既逺經濟術方彰此去真期運于思謾¶
感藏遙知均燕雀何況在門牆并合時難再趨承徳叵¶
<pb:KR4d0350_WYG_008-11a>¶
量永言追雅頌博採逮康莊筆墨嗟孱弱辭華乏激昂¶
勤拳頻寘念展轉屢回腸樂古聫羲禊遺恩比召棠祇¶
疑靈雨至復作應龍驤漲浪連芳草輕烟䕶緑楊遷鶯¶
偏睍睆歸鴈逺翺翔物色隨時轉風光觸處忙詔條春¶
婉娩祖帳酒淋浪閣皂非塵境低眉似送將¶
　　　代趙守上韓平原生辰五十韻¶
天佑升平主時生不世賢源流多柱石勲業滿雲烟昔¶
者謀深幄今兹壓細氊三登禆聖化八表仰英躔初度¶
<pb:KR4d0350_WYG_008-11b>¶
光輝發重侯鼎鼐傳台符明炳炳夀秩啟綿綿良月初¶
弦上珍蓂八葉鮮門弧喬木茂床笏慶枝連芝玉更麟¶
鳯干戈雜豆籩食牛増氣概卜弁借騰鶱㑹遇真神比¶
亨通正吉先龍翔雲五色璧合厯千年宻借留侯策端¶
同仲父權鉞旄交粲爛師揆却蟬聫輦轂殊庭暇圭茅¶
錫祉堅圖回無間隟運用獨周旋生息寧屯澤才猷入¶
大甄十年如一日廣照及重淵物在由儀詠人懷頌德¶
篇汗編深以刻銀筆大如椽慶厯并元祐商髙若漢宣¶
<pb:KR4d0350_WYG_008-12a>¶
開禧仍酌古堯舜欲無前幾許彌縫力初無緩急弦有¶
年偏總總束帛倍戔戔合副蒼生望髙居赤舄筵白麻¶
榮盛世黄閣度羣仙禮絶千官上心馳四裔邊偉謀殊¶
磊落漢磧定聫翩又是韓扶趙幾何薊且燕三宗時晦¶
永九帝版圖全憶昨嬰兼臼應關地與天蚤開明聖祚¶
竟脫虎蛟涎獻子存孤意遷書振代銓雲礽知有寄似¶
續更増妍每自殫葵向那能憚手胼治平多節操嘉祐¶
浹淵泉人力端惟及神謀信比專渥洼駒抹電太華藕¶
<pb:KR4d0350_WYG_008-12b>¶
如船盤薄應鍾岳芬芳了合荃氊青渾白璧題黒未華¶
顛梅蘂南枝綻鴻飛北塞穿澄空添浩蕩昱曜政蟬娟¶
竹傲氷梢瘦松堅寳葢圓恭祈齡算逺敢借物情延僕¶
也叨乗障心焉願執鞭掃門情莫効賀客履難駢吉亥¶
真盈數佳辰洽九乾明良那偶爾時節共歡然宣勸分¶
榮露恩涯吸巨川千秋金鑑録不日却拳拳¶
　　　代人次韻曹郎中雷字二首¶
駢羅瑟玉盡珍材須女輝躔色為開并合鄭鄉如旦月¶
<pb:KR4d0350_WYG_008-13a>¶
鏗宏唐律過春雷共驚高義摩雲表定上夷庚握斗魁¶
鵬鷃逍遙俱有適亨衢端是匝天回¶
計偕方此媿非材先逹仍勞綺席開已喜摳衣披宻霧¶
還將雅什助驚雷定須勁翮摩雲舞各是清班重哲魁¶
任昉龍門如細許直須早早借春回¶
　　　效進退律賦水鄉三實¶
根荄七竅倍玲瓏産爾亭亭曲渚風勇退霞衣香故在¶
駢生玉子味仍鍾人言太華標竒種藕大如船想碧蓬¶
<pb:KR4d0350_WYG_008-13b>¶
何待非常誇世俗祇今盤露已能穠¶
氷雪胸懐七澤姿纎纎舞袖學雙飛袢襟應念人間世¶
灌頂何如山上芝荷葉巧偷鸚鵡背蓴絲宻綴燕雛衣¶
回塘相伴薰風裏争㸔臙脂黛緑施¶
明珠乆合蚌中生何事鴻頭亦炳靈襟䕶重重殊襲復¶
星分顆顆倍晶明一車竒謗嗟成誤十斛平量換合成¶
珍重櫻桃樊素口致渠磊落更歌聲¶
　　　丙寅孟夏聞㨗和陳宰¶
<pb:KR4d0350_WYG_008-14a>¶
朝家遵養自三宗一旦吾皇定一戎近事長庚偏入月¶
清詩太白又先功天聲地界光今古帝邑王京共㑹同¶
延喜樓前新冠帶應多黄髪頌歸忠¶
　　　癸酉旴江鹿鳴燕和羅守¶
倫魁玉季樂羣英更有新醅屬步兵飫勉茂才争賈勇¶
盡從擊楫不留行共酬露冕吹鐃意好近氊書淡墨榮¶
北海清樽今勸駕夢回池草倍知名¶
　　　送傑老住仙遊(并序/)¶
<pb:KR4d0350_WYG_008-14b>¶
　　　　嘉定紀號之初朝廷清明凡百云為皆與天¶
　　　　下更始太守趙侯以循良選須女之度星宿¶
　　　　明徹凡臨蒞之政一以公梵宇古廟以闕上¶
　　　　者命僧宿公薦一日合郡寮考於天傑師首¶
　　　　及焉以仙遊命於戱天亦可乎傑師耶使公¶
　　　　道従此大開則領十數萬指食師分内事而¶
　　　　何仙遊足云雖然西風杖屨意行無期黄花¶
　　　　紅葉幽尋自得方相與共此樂而天又東湯¶
<pb:KR4d0350_WYG_008-15a>¶
　　　　休之轍舍虎溪之笑增宋玉之悲僕歉然矣¶
　　　　以今日選佛場心空及第歸十絶以序此懐¶
肉譜知何從塗髙流亦深漢相似堯相奕蘭端至今¶
至生恰平生一萬八千日頭白無所成唯堪伴幽逸¶
差入栴檀林自古只公選迺知天定時丹成骨自換¶
仙遊知幾年晨香梵古佛人移境亦移高風日披拂¶
一瓶還一鉢作戱且逢場㑹㸔走鶴書横寳今道傍¶
白雲每亭亭其出亦何心賢侯考之天無謂由蹄涔¶
<pb:KR4d0350_WYG_008-15b>¶
飛錫破曉色紅葉㺯吳楓聞名且見面清明豁長空¶
方期秋氣高遍閱山水窟青鞋此蜚動幽意那可及¶
端坐閱四時爛然各有第新篇敵島可郵筒當數寄¶
中庭可明月況此方揚輝霏譚隔千里使我幾忘歸¶
　　　上余倅生辰唐律十章¶
暫握侯章乗五馬馬頭秋色轉分明麻源起應精純禱¶
一雨增添玉宇清¶
此事人惟歸厚徳那知天意箇中明君㸔略掃妖狐窟¶
<pb:KR4d0350_WYG_008-16a>¶
喚得傾盆雨自生¶
雨餘非霧縈瓊斚正是長庚初度時千里歡聲和氣滿¶
祝公椿算夀齊箕¶
諶旴二母畢従姑各獻蟠桃曳紫裾共把我公游詠處¶
従頭善頌滿堦除¶
牢盤白雪是丹媒解活民生富國財巨浸無邊歸掌握¶
共知隂徳鼎方来¶
恵山山下有名泉少煮鎗旗兩腋便不是圓扉足公暇¶
<pb:KR4d0350_WYG_008-16b>¶
誰能祛睡一盃煎¶
瀕淮土厚樂何窮近接升平昔日風更得于公來郡掾¶
自然囹圄致頻空¶
大漢鍾官周府圜賔寮入幕地行仙人心天意俱從我¶
何慮不如劉晏錢¶
閩嶺西來只一山歡聲百里想當年今逢行客應須説¶
好在甘棠影正圓¶
亭亭采棒足流傳太末官勲壓此年感徳銜恩知有自¶
<pb:KR4d0350_WYG_008-17a>¶
定應亦致爛柯僊¶
　　　笋乾¶
此君風味殊不薄莫笑當年煮簀人坐使普寧增譜字¶
遙知端是壓前新¶
　　　毛文子遣贈萼緑華¶
飛仙姑射不通塵更倚晴空瑟瑟雲從此櫻唇倍尋俗¶
唯須么鳳粲成羣¶
　　　贈浩然觀胡道士¶
<pb:KR4d0350_WYG_008-17b>¶
只為丹霄足羽軿且将竒法驗人寰従他血肉并煙火¶
自有仙家九轉丹¶
　　　比目¶
夷吾深㫖人須識解使封山意不行當日魚鹽如靡宻¶
已無林放小闗情¶
　　　失題¶
老仙絶鮮尋常外一笑閩川緑荔枝坐斷世間滋味徹¶
阿誰翻欲語凡飴¶
