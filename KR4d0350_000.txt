# -*- mode: mandoku-view; -*-
#+TITLE: 靈巖集
#+DATE: 2015-08-25 00:05:31.544462
#+PROPERTY: ID KR4d0350
#+PROPERTY: BASEEDITION WYG    
#+PROPERTY: JUAN 提要
<pb:KR4d0350_WYG_000-1a>¶
欽定四庫全書　　　　　集部四¶
　提要¶
　　靈巖集八巻　　　　　别集類三(宋/)¶
　　　　(臣/)等謹案靈巖集八巻宋唐士恥撰士恥爵¶
　　　　里始末諸書不載案金華志有靈巖山山有¶
　　　　靈巖寺為梁劉孝標故宅其集以靈巖為名¶
　　　　與山相合集中有兩溪詩據志即金華之□¶
　　　　溪也則士恥當為金華人集中又有府判何¶
<pb:KR4d0350_WYG_000-1b>¶
　　　　公行狀一首府判名松字伯固即金華何基¶
　　　　之大父士恥之母為松女弟士恥又為松壻¶
　　　　亦世籍金華之徴矣考金華諸唐自堯封首¶
　　　　登紹興二年進士累官直龍圗閣朝散大夫¶
　　　　子饒州教授仲温樂平主簿仲義及知台州¶
　　　　仲友並紹興中進士仲友復中宏詞科仲友¶
　　　　三子名士俊士特士濟亦與何為姻婭見朱¶
　　　　子案仲友第三狀集中通吉守史彌忠啓云¶
<pb:KR4d0350_WYG_000-2a>¶
　　　　大父朝蹟之累年嘗在王國履簪之列先世¶
　　　　符麾之昔日又聯金昆覊靮之遊上聯似指¶
　　　　堯封為朝散時言下聯似指仲友知台州時¶
　　　　言核其世系殆堯封之諸孫仲友之猶子特¶
　　　　其或為仲温之子或為仲義之子則不可得¶
　　　　而詳耳其官階可考者集中有謝許南丞薦¶
　　　　舉啓云僅以門調玷于士流又啓云曩縁芘¶
　　　　蔭常領簿書通羅守啓云牽絲邑屬讞獄掾¶
<pb:KR4d0350_WYG_000-2b>¶
　　　　曹又有交代張司理一啟其他簡牘率云冐¶
　　　　綰理曹典司五聽知士恥以門叙入仕薦充¶
　　　　改秩嘗任丞倅問刑之官其宦迹可考者曰¶
　　　　吉州曰臨江曰建昌曰萬安知厯官皆在江¶
　　　　右諸郡其文字紀年可考者上自嘉定下至¶
　　　　淳祐知為寧宗理宗時人其他則集無明文¶
　　　　莫得而稽矣集中制誥等作絶無除授姓名¶
　　　　即表檄箴銘贊頌諸篇亦皆擬作其題自羲¶
<pb:KR4d0350_WYG_000-3a>¶
　　　　軒以至漢唐間取北宋八朝與南渡初年時¶
　　　　事考髙宗立詞科凡十二題制詔誥表露布¶
　　　　檄箴銘記贊頌序内雜出六題分為三塲毎塲¶
　　　　體制一古一今士恥所作蓋即備詞科之用也¶
　　　　仲友曽著詞科雜録其亦家學濡染世擅其¶
　　　　長歟集久失傳非惟史不著録即志乘亦不¶
　　　　登其姓名故談藝諸家率不之及今從永樂¶
　　　　大典内采輯次為八巻并其代人之作以類¶
<pb:KR4d0350_WYG_000-3b>¶
　　　　附焉循誦其文洽聞殫見古澤斑然非南宋¶
　　　　末流摻臆見騁空談者所能望其涯涘未可¶
　　　　以其名不著而忽之也乾隆四十六年九月¶
　　　　恭校上¶
　　　　　　　　　　　總纂官(臣/)紀昀(臣/)陸錫熊(臣/)孫士毅¶
　　　　　　　　　　　總　校　官(臣/)陸　費　墀¶
