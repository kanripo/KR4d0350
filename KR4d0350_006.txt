# -*- mode: mandoku-view; -*-
#+TITLE: 靈巖集
#+DATE: 2015-08-25 00:05:31.679652
#+PROPERTY: ID KR4d0350
#+PROPERTY: BASEEDITION WYG    
#+PROPERTY: JUAN 卷六
<pb:KR4d0350_WYG_006-1a>¶
欽定四庫全書¶
　靈巖集巻六　　　　　　宋　唐士恥　撰¶
　　箴¶
　　　太昊九庖箴¶
太昊氏以神明之姿膺木徳之運治隆中古氣化日開¶
君臣之義上承人皇爰始名官河圖效靈以龍為紀五¶
職分掌歴歴維見凡斯民生養之具厥既日詳上古淳¶
龎人昧火化茹毛飲血未有厥理粤有燧人鑚木教民¶
<pb:KR4d0350_WYG_006-1b>¶
民以大悅太昊因之結繩佃漁網罟興詠既極搜取之¶
道又立九庖之官以廣亨治之制鼎刅範金割斷燔炙¶
諒焉畢備别號庖犧厥義彰著以祭以祀以燕以饗禮¶
法之始然葦籥蕢桴迺靡靡桑濮之原茅&KR1492;土鉶實象¶
箸章華之漸雖上聖立制毋容過侈彼飲食大欲中人¶
易移懼末流不能自反茍非建度設則具維厥中則他¶
日之弊何止貪涼之殊哉三墳之亡久矣建官之畧迺¶
見於崔寔政論曽未有飭文之士追補古作者敢為之¶
<pb:KR4d0350_WYG_006-2a>¶
箴(按箴詞原本不載無/别本校補姑仍其闕)¶
　　　黄帝陶正箴¶
黄帝以上聖之姿膺土徳之運治隆中古氣化日開紀¶
瑞名官上承羲農縉雲之類五職具焉風后力牧常先¶
大鴻之徒布列左右既不一而足越有甯封實司陶正¶
夫合土之化其來上矣土鼓蕢桴載仰前哲正名百物¶
明民共財禮教日備或鉶或簋或尊或罍以飲以食以¶
燕以饗凡百器用所仰實繁神知創物物有其則毋寧¶
<pb:KR4d0350_WYG_006-2b>¶
過侈火土之用交適厥理百工信度敢不䖍守道揆所¶
繇則自明主三墳之書久矣不傳史遷紀首莫詳厥載¶
設官之畧獨見于列仙傳之文是用追裒大槩以補亡¶
逸若虞人之作者箴曰上古鴻荒民未克知五行之用¶
孰其啓之曰鼓曰桴合土是基䟽仡之紀黄序題期氣¶
化日開百里具依迺制器用迺服裳衣以瑞紀官上承¶
農羲風后之徒左右表儀下洎陶正甯封庀司工則信¶
度罔敢或違明民共財禮教無虧或鉶或簋或尊或彞¶
<pb:KR4d0350_WYG_006-3a>¶
爰節爾火旁羅之宜叶諸日用飲食具施以祭以祀允¶
叶祲威以燕以饗九譯航梯至徳無濫大公無私矧惟¶
一器一官之師胡足控揣上禆黈垂臣所枉慮人欲無¶
涯或者蚩蚩象箸玉杯前王之式法制可推毋廣毋増¶
侈源易開必理必義迺剏迺為物各有則毋縱詭隨有¶
虞工陶我古是稽周命閼父載踵成規不奢不陋萬祀¶
咸歸小臣之愚敢告司墀¶
　　　諫院箴¶
<pb:KR4d0350_WYG_006-3b>¶
有唐設官門下中書兩省角立散騎常侍諫議大夫補¶
闕拾遺並置左右葢古七人之列中更五閏我朝因仍¶
名同實變雖曰諫官必俟別勅然後言事盍簪之地闕焉¶
棟宇元年七月辛夘用陳執中之請爰始庀局元豐改¶
制舊貫不易紹興復古不𨽻兩省弗自滿假累聖日新¶
韙矣夫且言則在人聽則自已求善之心切則讜直為¶
忠諷感為愛涓埃不損山崇海浹茍懷自是之念則惻¶
怛為彊聒深切為謗訕君門九重奚翅萬里臣等謏陋¶
<pb:KR4d0350_WYG_006-4a>¶
誤承恩華開以攖鱗之幸顧盛徳大業何間之可言然¶
而萬有一焉敢晉惓惓之愚箴曰官以諫名日造昕庭¶
涓流纎埃逆鱗俾攖是曰言責盍效讜直矧惟聖王是¶
㧞是識恩若丘山報焉實難其敢黙黙以曠厥官乃若¶
睿哲盛徳大業振蕩耳目光明煜爚内有經帷唐虞是¶
稽外有鼎臣稷契上追動無過舉事隆前古雖欲稱塞¶
莫識端緒小臣深思殫極千愚萬分有一慮之於無防¶
微杜細禁於其未愛君之誠怛焉深至此心茍虛人言¶
<pb:KR4d0350_WYG_006-4b>¶
則娯非出勉强無間負芻矧臣言職日侍文石庶乎有¶
補敢告執㦸¶
　　　編定書籍官箴¶
國家因唐並列三館宏文集賢洎史鼎分崇文總焉元¶
豐定制秘書有省建炎以來簡陋弗宏迄紹興十四年¶
輪奐一新七月十三日用政和故事命禮部侍郎臣熺¶
提舉秘書省鑄印庀局焉明年閏十一月二十六日復¶
詔校書郎沈介正字湯思退充編定書籍官庸以右文¶
<pb:KR4d0350_WYG_006-5a>¶
稽古蒐闕遺焉繇乾元四部世道日降屢從冦煬五閏¶
弗皇崇文有目亶號畧舉兹焉分攘投戈息馬不忘搜¶
輯昭昭設官之意一時膺是選者不聞將順之作以烜¶
耀來嗣是敢追為之箴(箴詞原闕/)¶
　　　三司使箴¶
臣仰惟國家肇造以來累聖相承一意拊循未遑變革¶
名官庀職姑用前此三司一使實曰計相位亞宰輔職¶
總出入鹽鐵度支洎夫户部曹局彪列事殷業碩理財¶
<pb:KR4d0350_WYG_006-5b>¶
富民其責甚大夫民部地官有唐初政權重事壹中更¶
鼎盛侈心四出是裂常度使民紛然民力用殫國勢日¶
困加以變故莫之能復兹焉三司乃其末流宜若明王¶
深監前車然一使獨總列曹詳分賦無不入用無不關¶
聖神在上安人裕國罔有闕事嫓夫秦列九卿漢實用¶
之西都之季尚書肇立唐為百僚之冠精神運動制之¶
在人人存政舉法守維末敬裒祖宗故實追為之箴曰¶
民生林林衣食是資邦國設張征賦爰施軍賔祭祀下¶
<pb:KR4d0350_WYG_006-6a>¶
逮百為非財不濟非官莫幾權儻不一孰謹細㣲周之¶
冡宰纎髪具稽漢則大農財柄獨持唐建民曹周漢是¶
推夫何中葉使領睽睽加以多故成憲莫追五閏長興¶
始定三司真人啟厯姑用前規累世遵承未皇丕釐百¶
王之末適丁其時在昔古先山澤共之今焉在官𣙜筦¶
弗私在昔古先養兵未滋今焉百萬仰哺莫違尚賴神¶
聖恭儉天姿綈衣革舄土階茅茨克已厚下少濟無涯¶
臣竊願言塵露仰禆中古以降淺陋弗思民不致養富¶
<pb:KR4d0350_WYG_006-6b>¶
自頭箕劉晏小臣取予乃知生衆為疾本原丕丕道揆¶
所由九重永惟臣職計領敢告司墀¶
　　　左右補闕拾遺箴¶
惟我有宋中興二葉之天子承休襲明年浹三登治功¶
日新弗自滿假兢業萬幾猶懼有闕乃因從臣造膝有¶
請兩掖常員之外増置左右補闕拾遺慎簡直諒以自¶
儆切不休哉真保治宏模帝王大烈也臣竊惟古者七¶
人之列成周保氏之掌兩都大夫之建李唐兩掖之員¶
<pb:KR4d0350_WYG_006-7a>¶
皆主於正救王者以補衮之闕至出於治定功成之日¶
庸以儆戒無虞謹終如始則未有我孝宗皇帝之徳之¶
懿者也矧惟五季之陋二官名存而實亡太宗皇帝既¶
一新之克已勵精之意燦然可復元豐六典恪仍舊貫¶
蹇諤鯁亮初非有乏明詔之頒宸衷所向欽戒不已炳¶
炳如丹有君如此則與是選者當何如其報稱是敢追¶
為之箴曰唐建兩省近峙北門貂騎諫坡先治一身遺¶
補肇立越自後人五閏倥偬斯道日堙國初之制未免¶
<pb:KR4d0350_WYG_006-7b>¶
仍因端拱慨然官名聿新元豐六典是守是遵累世同¶
歸逮我聖神極治有成升平三登純亦不已罙戒罙欽¶
増建斯官貴毋慆淫寧侯昌言澤乃下民聖意所嚮盛¶
徳莫倫明以益明知臨大君計效于後玉振一均顧臣¶
之㣲乃當選掄糜捐踵頂報稱莫伸其敢緘黙囁嚅因¶
循心為至重土苴功勲版圖當復大義當申茍其弗釋¶
膠擾紛紜毋速毋畫用之不勤妙道所在歴歴嚴宸臣¶
愚尠炳蠡測溟津狂斐一言執㦸攸聞¶
<pb:KR4d0350_WYG_006-8a>¶
　　　著作省箴¶
著作省者典午氏之制也惟典午氏中書有省秘書亦¶
有省著作之局嘗係中書而終不係也亦嘗係秘書而¶
秘書之省所不可一也起於魏明帝太和中置著作郎¶
至晉則大著作郎一人佐著作郎八人此其所以有省¶
也葢有官斯有省也著作省者亦因中書秘書而得名¶
也省之為名清禁之宇也西都則班固所謂金馬著作¶
之廷東都則有劉珍等所謂著作東觀之職而未有專¶
<pb:KR4d0350_WYG_006-8b>¶
郎也至魏則有之夫古者左右史職司言動古人謂其¶
權重宰相古史之猶可考者尚書春秋是也其權重宰¶
相固也今而以郎專之官雖卑而任不卑也所以起人¶
主之敬心也夫人主居四海之上而名義不足以懼之¶
則亦荒矣此古人之所甚畏也此著作省之所由立也¶
敢因是義用為之箴曰眇躬獨立九重之上欲以運動¶
天下如掌疑丞雖立輔弼雖訪一念之間或聖或妄不¶
使有懼心其自放何以經緯何以規創名義茍存必無¶
<pb:KR4d0350_WYG_006-9a>¶
跌宕乃置史官左右如相言動必書賢否可狀使之萬¶
世可知無誑著作有郎此意可想史官之餘史官之仿¶
兹焉所居曰省可仰使之近君纎芥必當豈獨簮筆浮¶
辭是尚黼黻文章高明有抗明君臨兹視儀聽唱不待¶
書之執簡偉壯懼心長存於背自盎敢告執㦸九陛所¶
向¶
　　　綂押近界諸蠻西山八國雲南安撫使箴¶
韋臯以明敏之姿膺方面之寄善撫諸蠻貞元間唐方¶
<pb:KR4d0350_WYG_006-9b>¶
以吐蕃為患而臯得蠻之歡心足以散强敵之締交合¶
黨且能使之反與為敵以是遂受唐朝綂押安撫之職¶
夫中外同情也貪者能使之甚惡亷者能使之甚敬不¶
善者能使之甚怒善者能使之甚宜彼亦趨利避害也¶
初無甚高難見之事也夫其甚敬韋臯者有以也夫夫¶
其甚宜韋臯者有以也夫則臯之受是任也不為忝矣¶
然才在一世用之者人主也使讒者得以間之不肖者¶
得以奪之則雖百臯亦末如之何矣此則造命廊廟之¶
<pb:KR4d0350_WYG_006-10a>¶
上者之責也所謂西山八國者豈臯傳所載西山羌女¶
訶陵南水白狗逋租弱水清逺八國酋長皆因臯請入朝者¶
邪不知八國名號之詳姑即其理以為之箴曰唐撫中¶
夏吐蕃在西乃詔共屬蠻與詔夷古昔要術結者使攜¶
以此制人百用不隳所難及者致此者誰必得其才多¶
成闊希有韋者臯彼何人斯可以撫蠻使之實來用堅¶
南詔强虜可摧成效昭昭吐蕃以披信否兩端我則未¶
知是在人主察幽鍳微讒者言勝吾末如之雖有百¶
<pb:KR4d0350_WYG_006-10b>¶
臯將安所施此理易達三尺小兒之所能見之所能為¶
第恐目睫不能近稽愚者千慮敢告司墀敢告司墀清¶
聽具依¶
　　銘¶
　　　漢隨月樂器銘¶
有漢上承百王順天導和鴻祚中復三宫質文月令以¶
班時律以審建初二年七月太常樂丞鮑鄴言食舉用¶
樂未應月均車騎將軍馬防宏議願因嵗首發太蔟之¶
<pb:KR4d0350_WYG_006-11a>¶
律卒以費廣五年冬畧施行焉迺陽嘉建號之二年十¶
月庚午臨饗辟雍聿奏應鍾各隨月律大宏樂器宣舊¶
用雅志也維天運乎上斗杓左旋氣則應之律吕殊焉¶
黄帝正名推分星次管十有二允恊鳯鳴咸池雲門召¶
和明時帝王因之漢興未遑建武以來儒術盛行孫謀¶
詒逺爰備爰舉想其追琢範模下逮革木百工所為八¶
音克諧清濁高下脗若符契著耳入心不鬱不紊誠酌¶
祖大端宏化要道也敬為之銘銘曰八音攸興有濁有¶
<pb:KR4d0350_WYG_006-11b>¶
清上覆下載既和且平聖王酌此律吕互舉象天之時¶
十二辰次斗杓指寅萬彚欲申因物之震太蔟推仁未¶
可枚數分彪列臚不紊其常一氣以御三雍召和東京¶
不頗靈臺列門賁以吟哦曷謂樂器闕焉未備建初闓¶
端陽嘉紹志有琢有磨範金若何椅桐梓漆琴瑟以和¶
合止柷敔鼙纎鼔巨笙竽洎壎曰匏曰土以祀以賔不鬱¶
不淫庶幾免焉愆陽伏陰繄政之善太和新闡敬用¶
銘書掲示遥逺¶
<pb:KR4d0350_WYG_006-12a>¶
　　　高麗貢日本車銘¶
高麗葢箕子之國在祖宗時不憚航海之勞屢奏一介¶
之使著在玉版可覆也元豐紀號之三年栁洪朴寅先¶
實來篚幣之列有日本國車一乘其行人私於大鴻臚¶
曰諸侯而貢車服誠知非禮本國主之意止欲上國見¶
日本工拙詔嘉納焉肅慎貢矢古葢有之汲冡周書㑹¶
同解白州北閭伐以為車終行不敗猶在王者之庭然¶
則尚已愛敬之至必以其平昔所歆異以為之獻食芹¶
<pb:KR4d0350_WYG_006-12b>¶
負暄曽何足道而猶以白其向上之誠心而况車乎登¶
于菉幣蔵在王府永詔來禩葢曰是元豐三年高麗所¶
貢日本車是可無銘銘曰中國之車其作有初轉蓬之¶
形理不可誣厚積不敗大易斯載為輿者坤含𢎞無外¶
君子居之旂服允宜考工有記獨詳所為是皆華制有¶
典無貳豈若是車出於髙䴡髙䴡伊何三韓之家鄰境¶
日本足毗足夸其㫖奚若禮義不作充庭之次庶明逺¶
畧後嗣觀焉知敬其先其先濬哲職貢闐闐車雖㣲物¶
<pb:KR4d0350_WYG_006-13a>¶
來意可挹皇心拊爾歸于一徳熙寧之年帝仁如天丕¶
冒海隅不遺不偏蔵之王府自我作古爰勒銀書日宣¶
萬禩¶
　　　景鐘銘¶
臣恭惟高宗皇帝以神聖之資系隆大業欽祀不已見¶
之具樂紹興建號之十有六年十月二日爰御射殿命¶
召臣工出新造景鐘示焉丕休哉饗帝之偉器也鐘之¶
用尚矣黄帝有作厥數則五舜命后䕫笙鏞以間周家¶
<pb:KR4d0350_WYG_006-13b>¶
大備則為十二漢列五樂用之二至唐叩隋鐘旋宫以¶
用維我高宗身濟大業具舉百度稽大晟之法用景祐¶
之尺九九成數設之紫壇盥而未薦特先衆樂以召陽¶
和足以對天宏休為時顯光想其柴燎欲興午階將陟¶
鏗鍧之聲越乎物表帝臨祗妥黄鐘應焉小臣竊聞萬¶
一斯器之作休銘既勒敬賡前作以述盛際銘曰於赫¶
中興治登休明靈臺偃伯爰洗甲兵奠安無外横流叶¶
氣黍稷有馨是能饗帝爰熙紫壇肸蠁妥安廣樂所述¶
<pb:KR4d0350_WYG_006-14a>¶
大晟不刋殷薦初恪衆樂未作曷召和氣匪商匪角迺¶
命尚方金齊必良鍊玉和之厥音允臧大冶告備臣工¶
聿莅拭目榮觀實見所未歴歴休銘遹駿有聲皇心是¶
宣一純二精越在黄序厥鐘則五西獨曰景厥義有取¶
我其法之名則昭垂傳至萬年永接神釐八音之冠午¶
階恪儼小臣賡銘昭示遥逺¶
　　　禮神玉銘¶
臣仰惟仁宗皇帝皇祐紀元之明年肇修季秋大饗之¶
<pb:KR4d0350_WYG_006-14b>¶
典縟文具張事求厥至宰臣彦博言禮神玉乆闕弗備¶
今兹盛容所冝詳講玉音俞焉迺命攸司稽古藝傳一¶
新制作必周必䖍誠意所加天休自至于闐式貢雜沓¶
于玉府追琢考成光溢羣目圭邸鼎列蒸栗連采黝黄¶
殊尤恊于三方凡兹九器埓美于周六天二地暨夫靈¶
祖罔不顧歆永鎮頌臺典祀億千於戱休哉臣竊惟聖¶
明歸敬覆載以牲牷幣帛為未足爰取至寳以酬莫稱¶
之徳大小有度隆殺有制周官宗伯職掌昭明漢之瑄¶
<pb:KR4d0350_WYG_006-15a>¶
玉迺罔攸述李唐盛際唯存燔玉自非神聖盛徳有孚¶
純誠昭格何以來逺方之獻備大報之用允畀無疆之¶
休若是其烈哉臣不自揆度敢敬述盛際銘曰昔者聖人¶
明天察地嵗時展事厥禮大備全腯惟牲奠獻則幣欲¶
報之徳嗛若未至乃薦嘉玉越有等配皇皇四剡恪恭¶
上帝厚示所臨既去其二五方之用爰象厥氣周官宗¶
伯職掌攸係仁宗御極四表樂誼爰舉大享季秋肆類¶
有物必䖍乃究乃肄宰臣彦博庸請斯器闊典肇修玉¶
<pb:KR4d0350_WYG_006-15b>¶
音載恵乃命攸司蒐于寳秘天休自啓于闐之使雜沓¶
玉府遴擇其懿圭邸鼎立黄琮兩洎色隨方兆黝黄尤¶
粹追琢告成光溢櫝笥匪天曷開孚尹傑異匪聖曷成¶
郁郁熙事先漢暄玉何足控揣小臣勒銘用垂永禩¶
　　　元豐大裘銘¶
維我宋六葉天子操能致之資嗣重熙之運稽經諏儒¶
鼎新百度悉視古初越惟天郊乆從合祭累聖急民未¶
遑變革元豐建號之初載命樞密直學士臣襄領袖博¶
<pb:KR4d0350_WYG_006-16a>¶
雅討論文獻越六年仲冬端午之辰日更初軌躬祀圓¶
丘乃罷地示附祭之儀始服大裘易古繒製被以衮冕¶
破千古之誣陋掃諸儒之異同弗可尚已維古斯裘服¶
盛不裼爰比元徳奥焉中立彌文外彰革衮以充周官¶
互見陋儒罔考不襲不旒背理傷道莫此為甚自非神¶
聖卓然不惑其何以上追治古之隆叶質文之中哉小¶
臣不揆敬祓文字欽述盛際銘曰昔者盛治制法經邦¶
圓丘展儀精純上當何以示質大裘弗彰何以象天華¶
<pb:KR4d0350_WYG_006-16b>¶
巻有光一素一裏彬彬治昌司服互見陋儒弗詳不襲¶
不旒理背道傷獨裘罔衣毋迺大荒纔無繁露曷事彼¶
蒼是皆大謬乆未斥攘於赫神祖奮發乾剛蠱飾鼎新¶
制度紀綱曰維郊廟命爾臣襄中討本原必諦必臧合¶
袪既革文物煌煌爰頒明㫖織室尚方不斧其餘不綵¶
其旁膏濡緻宻忻惕傍偟乃易繒製不表而蔵升龍備¶
冕對越顒卬徳産精㣲物亦發揚辟彼陶匏邸或設皇¶
采就以絢膏秸以康文質之中庶答溥將期詔千億毋¶
<pb:KR4d0350_WYG_006-17a>¶
易毋忘銘以識之厥理斯長¶
　　　鐐狄銘¶
鐐狄者曹魏景福殿所成也維魏奄有綿區徳威所暨¶
罔敢不服然有象古人之軒昻命良金而模範置之翠¶
華之宇以威逺裔以示神聖想夫良工思其形模大冶¶
鼔其鎔液既告厥成坐之高門之下顒顒偉偉四方之¶
來觀者罔不生懾服之心維漢承秦金人十二越在禁¶
户兹焉景福實用故比夫秦人銷鋒鏑以成金狄魏人¶
<pb:KR4d0350_WYG_006-17b>¶
成鐐狄以示逺人秦幾於强之而魏則思其自服此其¶
大槩之不同者何晏所賦謂爰有遐狄鐐質輪囷置高¶
門之側堂彰聖主之威神葢得之矣爾雅有之鐐者銀¶
之美者也是以中金之上品成其鎔範之質云考之李¶
善之注許昌之宫成於明帝之六年則是殿也其亦成¶
於此時也耶銘曰天生五材誰能去兵秦欲矯之銷鋒¶
以成金人十二列在外扄曹魏鍳焉亦肖狄形厥狄伊¶
何僑如弟兄冶鐐象之景福屏榮以威四裔以服大鯨¶
<pb:KR4d0350_WYG_006-18a>¶
想其良工思慮經營合土為範巨爐晶熒中金上品迺¶
鼔迺烹去其湛濁存其潔清一歸良模豪髪如生迺置¶
高門高入杳冥以象遐人梯航逺征或用金革終歸大¶
庭以彰聖神以示威靈四方來觀懾焉以寧何晏能賦¶
厥聲以宏具述委折中意自呈鋪張揚厲我則載賡然¶
而古人明戒崢嶸自治茍生天道不爭無思弗服有往¶
必傾訖惟人面屏氣以升偉哉鐐狄用勒休銘¶
　　　陳瑞席銘¶
<pb:KR4d0350_WYG_006-18b>¶
有唐治隆縟儀備舉文物彬彬輝煥一時五禘三祫厥¶
為大祀昭穆㕘序祧遷與焉神靈翕合爰極敬慕越因¶
瑞蔵陳于太階之西上者居前以次畢列北面西上俱¶
藉以席太常有卿天府是掌太廟有令帥屬以設具見¶
于正史禮樂等志考其深旨欲俾子孫念徳不忘祈天¶
永命則是席之設不其韙歟古人制作之意其不茍也¶
如此漢之世宗天休滋至播之樂歌用薦郊廟永詔千¶
億事異意同維昔哲王席之四端莫不著戒具在禮傳¶
<pb:KR4d0350_WYG_006-19a>¶
載徳所述矧兹蔵儀嚴在清廟其可無銘用飾厥文仰¶
續古作銘曰皇天眷命有唐立極殊休其祥不謁而獲¶
乾符坤珍上昭下格㣲若動植具應盛徳或致於庭或¶
㑹於籍蔵之頌臺固若金石以祈以求以實以賾珍牒¶
屢書光掩疇昔爰有大祀五禘三祫昭穆畢萃祧遷合¶
食恪哉孝思神靈翕合乃陳乃奠藉之以席上瑞前列¶
以次而直太階之西其向則北用詒孫謀永念先則惟¶
天無私元命盍得紛至沓來非求以力前王制儀亦豈¶
<pb:KR4d0350_WYG_006-19b>¶
茍作犧牲在列馨香非稷齋明盛服肅肅降陟爾奉爾¶
䖍爾瞻爾覿曽孫思之永保宗祏用重物薄輝華舄奕¶
漢瑞作歌郊廟翼翼事殊意同均詔千億非侈非張非¶
汰非斥赫赫昭昭自可不抑列之在目庶爾無斁銘以¶
識之庸遂鋪繹¶
　　　隆鼐銘¶
我宋八葉天子接千載之統膺四海之籍迺崇寧建號¶
之三載仲春之月用隠士魏漢津言備百物之象爰鑄¶
<pb:KR4d0350_WYG_006-20a>¶
九鼎四年季春大冶告成詔度地中太一宫之南建殿¶
奉焉名曰九成宫外接方維中央之鼎實曰帝鼐祭以¶
土王之日量幣宫簴庸接神釐季秋二十日訖用禮成¶
翌日翠華親蒞政和六年仲冬五日詔易厥名是曰隆¶
鼐丕休哉升平之盛儀也鼎之為器尚矣禹平水土合¶
九牧之金模寫物象以前民用炎漢盛時遐想歆慕武¶
宣顯宗僅有所獲猶以烜赫當世帝也撫運重熙爰舉¶
縟典上規神禹度越兩都鉅鼎成模永畀來世矧惟是¶
<pb:KR4d0350_WYG_006-20b>¶
器實居其中特殊休號名之曰鼐實一時偉觀崇寧元¶
祀十月十八日嘗勒休銘以示不朽小臣不揆仰賡聖¶
作銘曰天象昭垂其較可知大角之星鼎象是依矧在¶
大易卦則甚賾取新之義維見歴歴法天稽經實在聖¶
明秦帝以降各異其名曰神曰寳理則可考象應九州¶
作於有道我宋當天仁豐義恬聖以繼聖至治日宣崇¶
寧三禩百度具舉逸民漢津欲議詡詡爰啓縟儀神禹¶
上追偉器有作棟宇翬飛其中曰鼐八方所㑹特異厥¶
<pb:KR4d0350_WYG_006-21a>¶
名其㫖有在政和易稱斯意益明永鎮神宇不撓不傾¶
先漢歆豔乃今創見小臣勒銘揭示遥逺¶
　　　唐京衛旗銘¶
有唐治隆盛容寢威輝煌一時物有其義萬乘尊嚴儀¶
典具設居衙行駕肅恭儼恪粤維元至朝㑹臣裔暨夫¶
郊丘大駕鹵簿武士勾陳衛有十六自麟旗而下悉加¶
繪事奇禽異獸庸示嚴猛名殊數術不一而足然動靜¶
異宜顯蔵異用明主有作情文必稱京衛和平惟畫蹲¶
<pb:KR4d0350_WYG_006-21b>¶
立韜伏不曜爰象厥事若夫行幸則以飛走尚書庫部¶
夏官庀司具見于正史百官志其事雖不起於帝王要¶
亦徳車結旌之義漢之鸞旗師古並載邈無異制比之¶
褊也是宜祓飾厥文以繼游儀嘉量之銘銘曰永維黄¶
序始建五旗鷹鳶之象庸示厥威周旗則九各有等衰¶
龍虎龜隼黙寓方維漢儒集記鳴鳶貅貔未詳厥由意¶
則可推視前所遇咸適其宜使知儆備毋蹈于危千載¶
而下有唐蕆儀元至㑹朝逺及四陲不表尊嚴武備則¶
<pb:KR4d0350_WYG_006-22a>¶
虧郊丘大祀清道前馳千乘萬騎豹尾後隨不極儼恪¶
我敬則㣲衛有十六力逮熊羆何以表揭赫然有持殊¶
禽異獸繪事爰施其元伊何麟之師師或兕或鵔或鳯¶
或犀不一而足各有所依四海無波京衛平時迺蹲迺¶
立不走不飛譬諸徳車結旌不綏顯蔵異用古道可追¶
若曰行幸厥尚則移辨其動靜駕部庀司昔漢前鸞混¶
淆實非儒碩申討脗合先知事異禮殊非我之私比周¶
嘉量爰勒銘詩¶
<pb:KR4d0350_WYG_006-22b>¶
　　　鳯葆鼓銘¶
唐徳宇宏逺徧覆海内訖惟人面罔不來王越有驃國¶
生聚西南多閱星霜未遂梯航之願聞南詔之欵塞悠¶
然興慕義之心其王雍羌介南詔行李之來附獻南國¶
之樂達之劔南西川節度使韋臯因之作南詔奉聖樂¶
其龜兹部樂器有鼔鼔有羽葆用瑞圖之説棲以鳯凰¶
夫十部有樂類出遐裔用之燕饗昔尚聞之然未有如¶
斯之器有其飾有其義者也周官之遺考工有記梓人¶
<pb:KR4d0350_WYG_006-23a>¶
有官筍簴雕琢之飾不間㣲類今兹鼔葆栖鳯抑亦其¶
遺意也歟且器不茍作作不茍飾抑臯之所自創歟豈¶
驃之所固有而臯因之歟是皆未可知也器必有銘銘¶
曰樂之為器羽葆其飾鉦金之徒孔雀奮翼鐃之與鐸¶
翔鷺振臆掆之頂足此族盈百豈獨斯鼓無以昭赫丹¶
穴有鳯九采如織善覽徳輝其來弗亟在昔姚虞簫韶¶
和懌能格此瑞來儀奕奕瑞圖有言其言可識恵然集¶
鼓和鳴不息奉聖之樂此義是即維兹革木厥音孔碩¶
<pb:KR4d0350_WYG_006-23b>¶
明主聽焉將臣之績聲冠昧樂始作有繹其飾稱兮文¶
章五色貞元有道南詔來格所獻者樂光華簡冊驃國¶
創為事關重譯韋臯覽之笑言啞啞想其在廷我考我¶
擊葆則震動如翔如革彼器之末其意可摭鳯實四靈¶
何止文翟為祥實巨有冠于厯今兹集鼔彷象在昔我¶
其勒銘永詔千億¶
